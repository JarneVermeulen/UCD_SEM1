# Jachtspel
Jachtspel is een spel waarbij jagers verschillende vluchters moeten pakken, en dit allemaal aan de hand van een controller. 

G11: Jarne Jan Vermeulen; Aline Tijtgat


24/01/2024

## Samenvatting
Het probleem is dat kinderen tegenwoordig minder buiten spelen, wat negatieve gevolgen kan hebben voor hun fysieke gezondheid en welzijn. We hebben dit onderzocht door middel van User interviews en Benchmarking. Uit dit onderzoek blijkt dat ze te weinig bewegen. Ze zouden per dag één uur matig tot intensief moeten bewegen. Dit is voornamelijk te danken aan het vele schermgebruik. 

Onze oplossing is een jachtspel dat de fysieke activiteit van kinderen bevordert. Aan de hand van een controller speurt de jager de vluchters op. De bedoeling is dat de vluchters voor een bepaalde tijd uit de handen blijven van de jagers. Als de jager de vluchters kan pakken binnen de tijd wint de jager, anders winnen de vluchters. Deze oplossing stimuleert buitenactiviteit doordat kinderen enthousiast worden om deel te nemen aan een avontuurlijk spel. Zo ontwikkelen de kinderen sociale vaardigheden en tegelijkertijd genieten ze van een actieve levensstijl. De controller zorgt er ook voor dat je niet continu moet kijken op een scherm.
<table border="1">
    <tr>
        <td  colspan="2">Hero sketch/ render</td>
</tr>
    <tr>
        <td><img src="afbeeldingen verslag/render controller bovenkant.png" width="100%"/></td>                                             
        <td><img src="afbeeldingen verslag/render controller onderkant.png" width="100%"/></td>
    </tr>
</table>


## Introductie
In een tijdperk waar schermtijd de norm lijkt te zijn geworden voor jongeren, doemt het probleem van verminderde lichaamsbeweging op als een schaduw over hun welzijn. Jongeren brengen steeds meer tijd door achter digitale schermen, wat resulteert in een afname van fysieke activiteit. Dit probleem heeft niet alleen gevolgen voor hun gezondheid, maar ook voor sociale interacties en het vermogen van buiten te genieten. 

Het doel is om aan de hand van slimme producten jongeren op een speelse manier buiten te laten komen. En zo ze inspireren om actiever te zijn en tegelijkertijd de digitale afleiding te verminderen. Uit onderzoek, te lezen in bron 1, is aangetoond dat meer dan 90 procent van de Vlaamse kinderen te weinig beweegt. 

De nadruk ligt dus op fysieke activiteit, maar ook hoe uitdagender, hoe beter voor hun motorische en psychologische ontwikkeling. Dit noemen ze ‘risky play’, en volgens onderzoek uit artikel 2 speelt dit een grote invloed. 

De voorwaarden omvatten dus inclusiviteit en budgettair haalbaar, zodat ons project toegankelijk is voor diverse gemeenschappen. Het ontwerp zelf moet technologisch haalbaar zijn en geschikt zijn voor verschillende leeftijdsgroepen, dus een eenvoudig ontwerp. De jongeren moeten er voornamelijk plezier uit halen. 


## Methdologie
| fase | periode                        | actie                         | resultaat                                       |
|------|--------------------------------|-------------------------------|-------------------------------------------------|
| 1    | 4-10-2023                      | probleem definiëren           | probleem definitie                              |
| 2    | 4-10-2023 t.e.m. 4-11- 2023    | informatie verzamelen         | informatie                                      |
| 3    | 4-11-2023 t.e.m. 7-11-2023     | informatie analyseren         | how might we …                                  |
| 4    | 7-11-2023                      | opstellen design requirements | design requirements                             |
| 5    | 8-11-2023                      | ideegeneratie                 | verschillende ideeën                            |
| 6    | 14-11-2023                     | idee kiezen                   | 1 concept                                       |
| 7    | 22-11-2023                     | storyboard opstellen          | storyboard                                      |
| 8    | 22-11-2023 t.e.m. 29-12-2023   | 1ste fase prototypes          | 3 verschillende prototypes qua vorm             |
| 9    | 3-12-2023 t.e.m. 10-12-2023    | testen 1ste prototypes        | vorm controller                                 |                     
| 10   | 11-12-2023 t.e.m. 13-12-2023   | 2de fase prototypes           | verschillende prototypes met plaatsing features |
| 11   | 18-12-2023 t.e.m. 26-12-2023   | testen 2de prototypes         | plaats features vastleggen                      |

Tijdens het eerste semester werden een aantal fasen doorlopen. Eerst werd het probleem gedefinieerd. Dit werd gedefinieerd als "Hoe kunnen we ervoor zorgen dat kinderen meer bewegen door naar buiten te gaan met behulp van slimme technologie?” Daarna werd voldoende tijd vrijgemaakt om informatie te verzamelen over de gebruikers en bestaande oplossingen. Daarna werd de informatie geanalyseerd om tot een “how might we” te komen. Zo werd de onderzoeksvraag opgesteld: Hoe kunnen we jongeren meer laten bewegen met behulp van een soort controller waarbij er weinig schermgebruik nodig is? Door deze vraag op te stellen konden er design requirements opgesteld worden. Via deze design requirements konden ideeën bedacht worden. Uiteindelijk werd er via een matrix evaluation één concept gekozen, het jachtspel. 
Na deze fase werden er groepen gemaakt van twee personen. Als eerste werd het storyboard opgesteld om een goed beeld te krijgen van de oplossing. Hierna werden twee waves van prototypes gemaakt en getest met de gebruikers. De eerste wave om de vorm van de controller te bepalen en de tweede wave om features verder te ontwikkelen. 



## Discovery
### Doestellingen
Hoe kunnen we slimme producten inzetten om jongeren op een speelse manier met de natuur in contact te laten komen? Dit was de originele uitdaging die we kregen. Deze werd geherformuleerd naar “Hoe kunnen we ervoor zorgen dat kinderen meer bewegen door naar buiten te gaan met behulp van slimme technologie?” De doelstelling was dus onderzoeken of dit wel degelijk een probleem is en hoe we dit kunnen oplossen.

### Materiaal & methoden
Om te onderzoeken of dit wel degelijk probleem is, werd er onderzoek gedaan via artikelen. Zo werd er volgens bron 1 gevonden dat meer dan 90 procent van de Vlaamse kinderen te weinig beweegt. Hierbij werden er knowledge templates gemaakt die te vinden zijn in de bijlage

Via dit artikel werden volgende onderzoeksvragen opgesteld: 
- Welke technologieën en slimme producten kunnen gebruikt worden om jongeren meer buiten te laten spelen?
- Welke huidige producten kunnen worden gebruikt om jongeren meer buiten te laten bewegen?
- Wat zijn de interesses van jongeren?
- Wat doen jongeren nu van beweging?

Om te onderzoeken hoe vaak jongeren bewegen en wat hun dagelijkse bezigheden zijn, werden 2 gebruikersinterviews afgenomen. 
Zo werd er via de interviews gevraagd wat de jongeren hun hobby’s zijn en hoe vaak ze die per week uitvoeren, welke sociale media ze gebruiken en welke interesses ze hebben op vlak van muziek, film en sport. Er werd gevraagd hoe vaak ze bewegen op school en tijdens de vakantie om zo het verschil tussen de twee te zien. Daarna werd er gevraagd of ze vaak games spelen op hun gsm, laptop, playstation en of ze hierbij alleen spelen of met vrienden. Dan werd er gevraagd hoe vaak ze per dag achter het scherm zitten. Hierbij zijn gsm, TV, laptop inbegrepen. Er werd ook gevraagd of de geïnterviewden al eens games voor buiten gespeeld hadden en wat hun ervaringen hierbij waren. Als laatste vraag werd gevraagd of ze zich liever binnen of buiten bevinden. 
Na de interviews werd er onderzoek gedaan naar bestaande oplossingen via benchmarking. Via deze info kon er onderzocht worden welke technologieën de producten hiervoor gebruiken. Er werd ook onderzocht hoe de games gespeeld worden en hoe succesvol ze zijn. Er werden zeven producten onderzocht: geocaching, Pokémon GO, Ingress, Picoo, outdoor escape room, outdoor laser tag en GPS pong.

### Resultaten
De interviews bevestigden dat jongeren te weinig bewegen. Dit komt doordat ze te veel achter het scherm zitten door bijvoorbeeld gebruik van sociale media, games en streaming diensten. Op school bewegen ze enkel voldoende tijdens de les lichamelijke opvoeding, maar dit is maar 1 dag per week. Tijdens de vakantie hebben ze ook niet voldoende beweging terwijl ze toch meer tijd hebben om te bewegen. Ze spenderen vooral hun tijd aan het bekijken van films en series, maar ook aan het afspreken met vrienden. Jongeren bevinden zich vooral binnen omdat er buiten niet veel te doen is. Toen gevraagd werd of ze al games voor buiten hadden gespeeld, kwam Pokémon Go naar boven, maar dit hadden ze niet lang gespeeld en het was ook al een tijdje geleden.
Via benchmarking werd gevonden dat veel games een scherm gebruiken wat kan zorgen voor overmatig schermgebruik. Het beste zou dus zijn als er een product wordt ontworpen waarbij er weinig scherm of smartphone gebruikt wordt.
Als technologie wordt vaak de GPS gebruikt om voorwerpen te zoeken of om je te
positioneren. Bij games met meerdere spelers wordt gebruik gemaakt van bluetooth of
infrarood om te communiceren tussen de spelers.

### Conclusies & implicaties
Door de resultaten van de interviews en de benchmarking werd gekozen om een spel te bedenken waarbij er een controller wordt ontworpen die weinig gebruikmaakt van een scherm. De keuze van een controller in plaats van een smartphone werd dus gekozen zodat het gebruik van het scherm zou verminderen. Een ander voordeel is dat door het gebruik van een controller, er een vorm ontworpen kan worden die gemakkelijker in de hand ligt dan bij een smartphone.

Als spel werd gekozen voor een jachtspel. Hoe dit spel gespeeld wordt is beschreven in de storyboard die te vinden is in de bijlage.  

Er werden ook een aantal design requirements opgesteld. Zo werden volgend requirements opgesteld:
- Controller moet goed in de hand liggen
- Controller moet esthetisch mooi ogen
- Er moeten richtingaanwijzers voorzien zijn
- Een aan- en uitknop voorzien
- De rol van jager of vluchter moet aangegeven worden op de controller
- Een scherm voorzien voor de tijd en afstand die om de 5 minuten getoond wordt
- Een trilling knop waardoor de controller gaat trillen volgens een bepaalde frequentie die afhangt van hoe ver de andere speler is.
De protocols en reports van de description fase zijn te vinden in de bijlage.


## Definition
### Doestellingen
De onderzoeken, samen met jongeren, helpen ons verder een beeld te geven aan de oplossing. Zo werd er voornamelijk dieper ingegaan op de vorm en de verschillende functies van de controller. Ook of het concept wel in de smaak viel bij de jongeren.

### Materiaal & methoden
Er werden twee concept testen uitgevoerd telkens met 4 respondenten. Iedere teamgenoot testte 2 personen. De eerste test was om na te gaan of de vorm / het comfort van de controller goed is en of het esthetisch mooi oogde. Dit werd gedaan door de 6 verschillende ontwerpen te prototypen in karton of foam. 2 prototypes hadden telkens dezelfde vorm, maar andere afmetingen. Na diverse vragen en testen, konden we de beste vorm / afmetingen eruit halen.

De tweede test had als doel om het concept en de verschillende functies te bekijken. Zo konden we ontdekken of de controller en/of het spel moest geoptimaliseerd worden voor een eenvoudiger verloop. Er werden 3 prototypes gecreëerd in karton, deze hadden de vorm van concept test 1. De functies, gemaakt uit papier, werden telkens op andere locaties geplaatst. 
Er werd getest volgens kwalificatie, confrontatie, appreciatie, simulatie en reflectie. Bij de kwalificatie onderzochten we of de achtergrond van de respondent wel paste bij het project. Deel 2, de confrontatie, werd uitgevoerd in 2 fases. Fase 1 was voor een eerste reactie op het concept en fase 2 op de controller. In de simulatie fase werden er 3 scenario’s uitgevoerd, zo konden we ontdekken of alles wel duidelijk was. En als laatste volgde er een conclusie om de belangrijkste inzichten te overlopen.  

### Resultaten
Bij concept test 1 konden we snel besluiten dat een cilindrische vorm geen goede keuze was. De andere 2 vormen waren de favorieten. Maar als we dan dieper ingegaan zijn op waarden, was A de favoriet. Deze controller heeft een dikte van 3 cm. Tijdens het onderzoek gaven de jongeren wel nog enkele tips om tot een beter ontwerp te komen. Afgeronde hoeken en de inkeping voor de vinger moet diep genoeg zijn.
<table border="1">
    <tr>
        <td>A</td>
        <td>B</td>
        <td>C</td>
    </tr>
    <tr>
        <td><img src="afbeeldingen verslag/prototype A.png" width="100%"/></td>
        <td><img src="afbeeldingen verslag/prototype B.png" width="100%"/></td>
        <td><img src="afbeeldingen verslag/prototype C.png" width="100%"/></td>
    </tr>
</table>

Uit concept test 2 werd er veel informatie gehaald. Het concept viel in de smaak, zeker als activiteiten voor met vrienden. Vooral voor het gevoel dat er iemand achter jou zit en de druk om weg te lopen.

Controller 3 (rechts op de onderstaande figuur) was opvallend de favoriet van alle respondenten. De aan/uit-knop, de schermen voor tijd en afstand waren allemaal duidelijk en stonden op de juiste plaats. De trillingssensor was alleen duidelijk met wat uitleg. De functie van de lampjes voor de richting was duidelijk, maar enkele hadden de voorkeur om dit aan de voorkant te plaatsen. De lampen die aangegeven welke rol je speelt waren niet bij iedereen meteen duidelijk, dus in de plaats van J en V, eventueel Jager en Vluchter voluit schrijven. 
Er werden ook nog enkele tips meegegeven door de jongeren om tot een beter concept/design te komen. De aan/uit-knop niet laten uitsteken, zodat wanneer je tegen ergens stoot die niet per ongeluk wordt uitgelegd. Het product zouden ze kopen, maar dit is natuurlijk afhankelijk van de prijs. En het eventueel overwegen om er een app aan te koppelen, voor gebruikersgemak en informatievoorziening. 
<table border="1">
    <tr>
        <td  colspan="2">prototypes wave 2</td>
</tr>
    <tr>
        <td><img src="afbeeldingen verslag/prototypes wave 2 onderkant.png" width="90%"/></td>                                             
        <td><img src="afbeeldingen verslag/prototypes wave 2 bovenkant.png" width="100%"/></td>
    </tr>
</table>

### Conclusies & implicaties
Het concept werd over het algemeen goed ontvangen, vooral als activiteit met vrienden. 
Hieruit kon ook beslist worden dat de afmetingen en vorm van A als favoriet naar voren kwamen, maar met als toevoeging afgeronde hoeken en een diepe inkeping voor de vinger. De uiteindelijke afmetingen van de controller zijn te vinden op volgende figuur
<table border="1">
    <tr>
        <td>afmetingen controller</td>
</tr>
    <tr>
        <td><img src="afbeeldingen verslag/afmetingen controller.png" width="100%"/></td>                                             
    </tr>
</table>

Vele functies werden positief beoordeeld, behalve de richtingslampjes beter aan de voorkant plaatsen van de controller en de trillingssensor die nog onduidelijk is, en dus enige uitleg vereist . Over het algemeen heeft de controller zijn vorm en functies gekregen en is het één mooi geheel geworden. 

De protocols en reports van de definition fase zijn te vinden in de bijlage.


## Bill of materials
Voor de controller zijn verschillende materialen nodig. Voor de behuizing is een kunststof nodig. Ook hebben we elektronische componenten nodig zoals een trilsensor, LED’s, drukknoppen, LCD-schermen en natuurlijk een arduino om deze componenten aan te sturen.

## Kritische reflectie
Het jachtspel als oplossing voor de verminderde fysieke activiteit bij kinderen biedt een interessante benadering aan, maar er zijn enkele aspecten die verder verfijning vereisen. Met als doelstelling kinderen op een speelse manier naar buiten te brengen en tegelijkertijd hun digitale afleiding te verminderen. 
Door eerst te onderzoeken of het probleem wel degelijk een probleem is, konden er diverse onderzoeksvragen opgesteld worden. Echter, een diepere analyse van mogelijke oorzaken en gevolgen van verminderde fysieke activiteit zou het begrip van het probleem verder kunnen verfijnen. Hoe we de controllers zullen laten communiceren met elkaar is ook nog niet uitgewerkt. Wel zijn via benchmarking onderzoek mogelijke methoden hiervoor gevonden. Voor de controller zijn er vaste afmetingen opgesteld, echter was dit enkel goed voor een aantal respondenten. We kunnen nog in vraag stellen of deze in orde zullen zijn voor de volledige doelgroep. Voor het comfort van de gebruiker zouden we nog een touw toevoegen aan het ontwerp dat rond de arm gebonden kan worden, zo kunnen de jongeren de controller loslaten tijdens het lopen. De meeste functies werden begrepen door de natuurlijke intuïtie van de gebruikers. Dit is belangrijk want één van de doelstellingen was eenvoudig gebruik, zodat ze er vooral plezier uit kunnen halen.  Bij de trillings knop is er wel voorkennis nodig, indien mogelijk dit eventueel anders vertonen. Een belangrijke vereiste dat in het achterhoofd moet gehouden worden is dat de product display zichtbaar / leesbaar moet zijn in alle omstandigheden (tijdens lopen). Daarom worden alle belangrijkste functies aan de voorkant getoond. Het concept viel duidelijk in de smaak bij de jongeren. Maar om dit concept voor een lange tijd interessant te houden, moet het idee wat uitbreiden. Eventueel door meerdere variaties van het spel te voorzien, dat de controller verschillende doeleinden heeft. Of door er een app aan te koppelen, zo kan er onder vrienden competitie ontstaan.  De app kan nog andere functies bieden, zoals het afgelegde parcours tonen of de batterijconditie van de controller. Op het einde moet er rekening gehouden worden of het product toegankelijk is voor diverse gemeenschappen en leeftijden. 

## Bronnen
1. De Morgen. (2018, 18 november). Meer dan 90 procent van Vlaamse kinderen beweegt te weinig: de situatie is problematisch [Artikel]
   Geraadpleegd van

   'https://www.demorgen.be/nieuws/meer-dan-90-procent-van-vlaamse-kinderen-beweegt-te-weinig-de-situatie-is-problematisch~b8328640/?referrer=https://www.google.com/' 

3. Eos Wetenschap. (2020, 18 augustus). Kinderen en de natuur: een gezonde combinatie [Artikel]
   Geraadpleegd van

   'https://www.eoswetenschap.eu/psyche-brein/kinderen-buiten'


## Bijlagen
- Knowledge templates:
  
  'https://miro.com/app/board/uXjVNc1zdgc=/'
- Storyboard:

  'https://docs.google.com/document/d/1PAMnb7MO7Bppltpi9P80tcRVxcwcwrIgiHbt-Jk9FPo/edit'
- Informed consent:

  'https://drive.google.com/file/d/1ecbCB3a_0XcPQUA73Tk1YouZ-0hiUUzG/view?usp=drive_link' 
- Testing protocols en reports discovery fase https:

  'https://drive.google.com/drive/folders/1RhsCoIbYS_yZDI-j0_34pyAPooFT476-'
- Testing protocols en reports description fase:

  'https://drive.google.com/drive/folders/1D4ZB3Uvg7KZcPki2clt-H5F0CqyrTQFd?usp=drive_link' 
